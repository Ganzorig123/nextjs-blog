---
title: "Иргэдийн 85 хувьд 300 мянган төгрөгийн дэмжлэг олгоод байна"
date: "2021-04-12"
---

Засгийн газраас коронавирусийн цар тахлын үед иргэдийн орлогод дэмжлэг үзүүлэх зорилготой тарааж буй 300 мянган төгрөгийн талаар Сангийн сайд өчигдөр **Clubhouse**-д мэдээлэл өглөө.

- Сангийн сайд Б.Жавхлан “Хөл хорио тавьж байгаатай холбоотойгоор иргэдийн санхүү, орлогын тасалдал үүсэх эрсдэлтэй учир иргэн бүрд 300 мянган төгрөгийн дэмжлэг олгож байгаа. “Оюу Толгой” ХХК-д тавьсан татварын актын хүрээнд орж ирсэн нэг их наяд гаруй төгрөгийг дөрөвдүгээр сарын 8-ны өдөр Засгийн газрын 93-р тогтоолоор төсвийн орлогод бүртгэсэн.

- Шинэчлэгдэн батлагдсан татварын багц хуулийн заалтуудаар дээрх татвар төлөлтийг улсын төсвийн орлогод бүртгэх боломж бүрдсэн. Үүний үр дүнд 3,373,025 иргэн тус бүрд нь хөл хорионы үеэр 300 мянган төгрөг олгож байна.

Энэхүү дэмжлэгийг үзүүлснээр инфляцийн зорилтот түвшинд өөрчлөлт орохгүй гэсэн хүлээлт байгаа. Өнөөдрийн байдлаар улсын хэмжээнд инфляци 2.6 хувь байгаа бол төв банкны энэ жилийн инфляцийн зорилт 6% (+- 2) байгаа юм.
